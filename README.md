# Лабораторна робота: Аналіз вмісту зображень

Цей репозиторій містить реалізацію лабораторної роботи з дисципліни «Комп’ютерний зір». Метою роботи є самостійна реалізація алгоритмів аналізу форм на зображенні, обчислення геометричних характеристик об'єктів, трасування контурів та використання перетворень (дистанційного, Хафа тощо) без застосування відповідних вбудованих функцій бібліотек, таких як OpenCV.

## Завдання

1. Створити у довільному графічному редакторі зображення зі зв’язною ділянкою певного кольору (наприклад, біла фігура на чорному фоні). Провести експерименти з ділянками різної форми.
2. Обчислити площу цієї ділянки та вивести її значення.
3. Знайти та вивести:
   - координати центроїда,
   - напрям головної осі (головного моменту інерції),
   - ексцентриситет фігури.
   Візуалізувати центроїд та головну вісь як пряму, що проходить через центроїд.
4. Реалізувати трасування краю (контуру) за допомогою алгоритму Восса. Візуалізувати контур, обчислити та вивести його довжину.
5. Оцінити кривизну контуру в різних точках. Визначити та вивести:
   - максимальне значення кривизни,
   - мінімальне значення кривизни,
   - середнє значення абсолютної кривизни.
   Позначити на зображенні точки з максимальною та мінімальною кривизною.
6. Побудувати та візуалізувати дистанційне перетворення для області.
7. Знайти та візуалізувати лінії на зображенні за допомогою стандартного перетворення Хафа (обравши зображення з чіткими рівними лініями).

## Додаткове завдання

- Порівняти результати реалізованих алгоритмів із реалізаціями в OpenCV:
  - `cv::findContours`
  - `cv::distanceTransform`
  - `cv::HoughLines` або `cv::HoughCircles`

## Вимоги до реалізації

- Завантаження зображення з файлу.
- Обробка зображення за допомогою власноруч реалізованих алгоритмів.
- Візуалізація результатів.
- Збереження оброблених зображень у файл.
- Заборонено використовувати вбудовані функції OpenCV або інших бібліотек для виконання основних обчислювальних задач (наприклад, трасування, обчислення площі, кривизни тощо).

## Технології

- Мова програмування: Python або C++ (можливе використання інших мов)
- Рекомендовані бібліотеки: OpenCV (для роботи із зображеннями: `imread`, `imshow`, `imwrite`), NumPy, Matplotlib
- Для C++: підтримка CMake
- Для Python: використання `requirements.txt` для встановлення залежностей
